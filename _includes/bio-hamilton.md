Η Margaret Hamilton γεννήθηκε στις 17 Αυγούστου το 1936 στo Paoli της πολιτείας Indiana. Το 1958 αποφοίτησε από το κολλέγιο Earlham πέρνοντας πτυχίο στα μαθηματικά ενώ αργότερα εργάστηκε για το MIT και το μετεωρολογικό του τμήμα, όπου και ανέπτυξε λογισμικό για την πρόβλεψη του καιρού. Η δουλειά της εκεί συνείσφερε και στις δημοσιεύσειες του Lorenz για την θεωρία του χάους. Αργότερα συμμετείχε ως προγραμματιστής για το SAGE project του αμερικανικού στρατού για την δημιουργία ενός υπολογιστικού συστήματος το οποίο θα μπορεί να προβλέπει την κίνηση καιρικών συστημάτων και να εντοπίζει αυτές τις κινήσεις κάνοντας χρήση προσωμοιωτών, ενώ τελικά χρησιμοποιήθηκε για αντιαεροπορική εναέρια άμυνα. Χάρη στην συνεισφορά της σε αυτό το έργο κέρδισε την θέση lead developer για την κατασκευή του λογισμικού πτήσης Apollo στην Nasa. Ήταν υπεύθυνη για την κατασκευή του λογισμικού  των συστημάτων του Apollo, αυτό περιέχει λογισμικό για τον εντοπισμό σφαλμάτων και λογισμικό επαναφοράς καθώς και το σύστημα για την προσγείωση στο φεγγάρι.

Κατά την διάρκεια των πρώτων αποστολών Apollo η Margaret Hamilton άρχισε να χρησιμοποιεί τον όρο Software Engineering. Εκείνη την εποχή η ανάπτυξη λογισμικού δεν θεωρούνταν από τον κόσμο ως μια άλλη μορφή "Engineering" ούτε βέβαια την θεωρούσε κανένας επιστήμη, ωστόσο η ίδια τα παρομοίαζε μεταξύ τους και με τον καιρό ο όρος άρχισε να υιοθετείται ευρέως. Η ίδια ειδικευόταν στην μοντελοποίηση διαδικασιών και την ανάπτυξη λογισμικού, στις μεθόδους βελτιστοποίησης αξιοπιστίας λογισμικού και επαναχρησιμοποίησης, τεχνικές εντοπισμού λαθών και επαναφοράς συστημάτων και πολλά άλλα. 

Είναι μια από τις πιο σημαντικές μορφές στον χώρο της επιστήμης των υπολογιστών εκείνη την εποχή, όπου δεν είναι ακόμα γνωστές έννοιες όπως τεχνολογία λογισμικού και επιστήμη των υπολογιστών. Και για αυτό τον λόγο είναι και πολυβραβευμένη και αναγνωρισμένη από την κοινότητα.
